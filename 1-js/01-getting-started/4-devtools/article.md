# ডেভেলপার কনসোল

কোড ভুলপ্রবণ। কোড করতে গিয়ে আপনি খুব সম্ভবত কিছু ভুল করবেন... নাহ, কি বলি? *অবশ্যই* ভুল করবেন। অন্তত আপনি যদি [রোবট](https://en.wikipedia.org/wiki/Bender_(Futurama)) না হয়ে মানুষ হয়ে থাকেন।

কিন্তু ব্যবহারকারীরা ব্রাউজারে ডিফল্টভাবে ভুল বা এরর দেখে না। তাই স্ক্রিপ্টে কোনকিছু ঠিকমত না হলে আমারা জানব না সমস্যাটা কোথায়, আর সেটা ঠিকও করতে পারব না।

ভুল দেখতে ও স্ক্রিপ্টের বিভিন্ন দরকারী তথ্য পেতে ব্রাউজারগুলোতে 'ডেভেলপার টুলস' সংযুক্ত করে দেয়া হয়েছে।

ডেভেলপমেন্টের জন্য বেশিরভাগ ডেভেলপাররা ক্রোম কিংবা ফায়ারফক্সের দিকে ঝোঁকে, কারণ এদের ডেভেলপার টুলগুলো সবচেয়ে ভাল। অন্য ব্রাউজারগুলোও ডেভেলপার টুল দেয়, অনেকসময় বাড়তি সুবিধাসহ। কিন্তু তারা মূলত ক্রোম অথবা ফায়ারফক্সের পর্যায়ে যাওয়ার চেষ্টাই করছে। বেশিরভাগ ডেভেলপারেরই ডেভেলপমেন্টের জন্য একটা 'প্রিয়' ব্রাউজার থাকে, নির্দিষ্ট ব্রাউজারের সাথে জড়িত কোন সমস্যা দেখা দিলে তখন অন্যগুলোতে যায়।

<<<<<<< HEAD
ডেভেলপার টুলগুলো বেশ কার্যকর; এগুলোতে অনেক ফিচার থাকে। শুরুতে আমরা শিখব এগুলো কিভাবে খুলতে হয়, কিভাবে ভুল দেখতে হয় আর কিভাবে সেগুলোতে জাভাস্ক্রিপ্ট কমান্ড চালানো যায়।
=======
Developer tools are potent, they have many features. To start, we'll learn how to open them, look at errors, and run JavaScript commands.
>>>>>>> 7533c719fbf62ba57188d6d51fe4c038b282bd0c

## গুগল ক্রোম

[bug.html](bug.html) পেজটি খুলুন।

এর জাভাস্ক্রিপ্টে একটি ভুল আছে। একজন সাধারণ ব্যবহারকারী সেটা দেখবে না। তাই সেটা দেখার জন্য ডেভেলপার টুল খোলা যাক।

`key:F12` চাপুন, অথবা ম্যাকে হলে `key:Cmd+Opt+J`।

ডিফল্টভাবে ডেভেলপার টুলটি কনসোল ট্যাবে খুলবে।

দেখতে অনেকটা এমন হবে:

![chrome](chrome.png)

দেখতে ঠিক কেমন হবে সেটা আপনার ক্রোম ভার্সনের উপর নির্ভর করবে। এটা প্রায়ই বদলায়। তবে কিছুটা এমনই হওয়ার কথা।

- এখানে এরর মেসেজটি লাল রঙে দেখতে পাচ্ছেন। এক্ষেত্রে স্ক্রিপ্টটিতে একটি অজানা "lalala" কমান্ড আছে।
- ডানে `bug.html:12` সোর্সটির একটি ক্লিক-উপযোগী লিঙ্ক আছে, যে লাইনে ভুলটি হয়েছে সেই লাইন নাম্বার সহ।

এরর মেসেজটির নিচে নীল একটি `>` চিহ্ন আছে। এটি একটি "কমান্ড লাইন" নির্দেশ করে, যেখানে আপনি জাভাস্ক্রিপ্ট কমান্ড টাইপ করতে পারবেন। কমান্ডগুলো চালাতে `key:Enter` চাপুন।

এখন আমরা এরর দেখতে পাচ্ছি। আপাতত এইটুকুই চলবে। সামনে ডেভেলপার টুল আবার আসবে। <info:debugging-chrome> অধ্যায়ে ডিবাগিং নিয়ে গভীর আলোচনা হবে।

```smart header="Multi-line input"
সাধারণভাবে যখন আপনি কনসোলে এক লাইন কোড দিয়ে `key:Enter` চাপেন, সেটা এক্সিকিউট হয়ে যায়।

একাধিক লাইন দিতে `key:Shift+Enter` চাপতে হয়। এভাবে বড় বড় জাভাস্ক্রিপ্ট কোড ইনপুট দেয়া যায়।
```

## ফায়ারফক্স, এডজ্ ও অন্যান্য

অন্য বেশিরভাগ ব্রাউজার ডেভেলপার টুলস খোলার জন্য `key:F12` ব্যবহার করে।

সেগুলো দেখতেও কাছাকাছি। যেকোন একটা একবার ব্যবহার করতে শিখে গেলে (ক্রোম দিয়ে শুরু করা যেতে পারে) পরে সহজেই অন্যগুলোতে যাওয়া যায়।

## সাফারি

সাফারি (ম্যাকের ব্রাউজার, উইন্ডোজ/লিনাক্সে সাপোর্ট করে না) এখানে একটু অন্যরকম। প্রথমে আমাদের "Develop menu" সক্রিয় করতে হবে।

Preferences খুলে "Advanced" প্যানে যান. নিচের দিকে একটি চেকবক্স আছে:

![safari](safari.png)

এখন `key:Cmd+Opt+C` দিয়ে কনসোল টোগল করা যাব। আর খেয়াল করুন, "Develop" নামে টপ মেনুতে নতুন একটা আইটেম এসেছে। এটাতে অনেক কমান্ড ও অপশন আছে।

## সারাংশ

- ডেভেলপার টুল আমাদের অনেককিছু করতে দেয়, যোমন কমান্ড চালানো, ভ্যারিয়েবল পরীক্ষা করা ইত্যাদি।
- উইন্ডোজে বেশিরভাগ ব্রাউজারে `key:F12` চেপে এগুলো খোলা যায়। ম্যাকের ক্রোমে `key:Cmd+Opt+J`, সাফারিতে: `key:Cmd+Opt+C` (প্রথমে সক্রিয় করে নিতে হয়)।

এখন আমাদের পরিবেশ তৈরী। পরবর্তী অধ্যায়ে আমরা পুরোপুরি জাভাস্ক্রিপ্টে ঢুকে যাব।
