# কোড এডিটরঃ

একজন প্রোগ্রামার তার জীবনের বড় একটা সময় কাঁটায় কোড এডিটরের সাথে।

প্রধানত দুই প্রকারের কোড এডিটর রয়েছে। IDE ও লাইটওয়েট এডিটর সমূহ। প্রায় অনেকেই একটি IDE ও একটি লাইটওয়েট এডিটর ব্যবহার করে থাকেন।

## IDE

[IDE](https://en.wikipedia.org/wiki/Integrated_development_environment) বলতে মুলত বুঝায় যে - (একটি সমন্বিত ডেভেলপমেন্ট পরিবেশ) যার সাথে একটি পাওয়ারফুল এডিটরও থাকে, যাতে অনেক অনেক কার্যকারী ফিচারসমূহ থাকে। যেগুলো একজন ডেভেলপারের জন্য একটি পূর্ণ প্রোজেক্ট সম্পূর্ণ করতে অনেক সহায়তা করে। নাম থেকে যা বুঝা যায় তা হল এটি শুধুমাত্র একটি এডিটর নয়, বরং একটি প্রোজেক্ট করার জন্য স্বয়ংসম্পূর্ণ ডেভেলপমেন্ট পরিবেশ।

একটি IDE একটি সম্পূর্ণ প্রোজেক্ট কে লোড করতে পারে, যাতে অনেক অনেক ফাইল থাকতে পারে। ইহা ফাইল গুলো নেভিগেট করতে সাহায্য করবে এবং অটোকমপ্লিট সাজেসন দিবে পুরো প্রোজেক্টের উপর ধারণা করে, শুধু মাত্র ওপেন করা ফাইলের উপর ধারণা করে নয়। এটি একটি ভার্শন কন্ট্রোল সিস্টেমের (যেমনঃ [গিট](https://git-scm.com/) সাথে সমন্বিত ভাবে কাজ করবে। এতে একটি টেস্টিং পরিবেশ থাকবে। এছাড়াও একটি প্রোজেক্ট সম্পূর্ণ করতে প্রয়োজনীয় অন্যান্য সুবিধা সমূহ থাকবে।

আপনি যদি এখনো কোন IDE নির্বাচন না করে থাকেন, তবে নিচের যেকোন একটি ব্যবহার করে দেখতে পারেনঃ

- [Visual Studio Code](https://code.visualstudio.com/) (এটি ক্রস প্ল্যাটফর্ম ও সম্পূর্ণ ফ্রি)
- [WebStorm](http://www.jetbrains.com/webstorm/) (এটিও ক্রস প্ল্যাটফর্ম তবে পেইড)

উইন্ডোজ ব্যবহার কারীদের জন্য "Visual Studio" নামের আরও একটি IDE রয়েছে, তবে "Visual Studio Code" র সাথে কনফিউজ হওয়ার দরকার নাই। এটি সম্পূর্ণ আলাদা একটি IDE, যদিও দুইটাই মাইক্রোসফট এর ডেভেলপ করা। "Visual Studio" একটি পেইড ও উইন্ডোজ ফ্রেন্ডলি এডিটর, এটি সবচেয়ে ভালো কাজ করে ডট নেট প্ল্যাটফর্মে। এটি জাভাস্ক্রিপ্ট এর জন্যও ভালো কাজ করে। একটি ফ্রি কমিউনিটি ভার্শনও আছে [Visual Studio Community](https://www.visualstudio.com/vs/community/) নামে।

বেশির ভাগ IDE সমূহ পেইড, তবে তাদের প্রায় সবার ট্রায়াল ভার্শন রয়েছে। এসবের মূল্যও একজন কোয়ালিফাইড ডেভেলপারের বেতনের তুলনায় খুবই নগণ্য। সুতরাং আপনার যেটা ভালো লাগে সেটা পছন্দ করতে পারেন।

## লাইটওয়েট এডিটর সমূহ

"লাইটওয়েট এডিটর সমূহ" IDE গুলোর মত এতটা পাওয়ারফুল নয়। তবে অনেক ফাস্ট, এলিগেনট ও সিম্পল হয়ে থাকে।

প্রধানত দ্রুত কোন ফাইল ওপেন ও এডিট করার ক্ষেত্রে এসব এডিটর ব্যবহার করা হয়ে থাকে।

লাইটওয়েট এডিটর সমূহের সাথে IDE গুলোর প্রধান পার্থক্য হল যে, IDE গুলো ব্যবহার করা হয় প্রোজেক্ট লেভেলের কাজে। সুতরাং এগুলো শুরুতেই অনেক বেশি ডাটা লোড করে, প্রোজেক্টের গঠন পর্যবেক্ষণ করে ইত্যাদি। এদিক থেকে লাইটওয়েট এডিটর অনেক বেশি দ্রুততর হয়ে থাকে শুধুমাত্র একটি ফাইলে কাজ করার ক্ষেত্রে।

কাজের ক্ষেত্রে, লাইটওয়েট এডিটর সমূহের জন্য অনেক অনেক প্লাগিনস রয়েছে - ডিরেক্টরি লেভেল সিনট্যাক্স এনালাইজার থেকে শুরু করে অটোকমপ্লিট সহ নানান কাজ খুব সহজেই করা যায় এসব প্লাগিনস ব্যবহার করে। সুতরাং একটি লাইটওয়েট এডিটর ও IDE এর মধ্যে তেমন বিশাল কোন সীমারেখা নাই।

নিচের লিংক গুলো আপনার মনোযোগ আকর্ষণ করবেঃ

- [Atom](https://atom.io/) (এটি ক্রস প্ল্যাটফর্ম ও সম্পূর্ণ ফ্রি)।
- [Visual Studio Code](https://code.visualstudio.com/) (এটি ক্রস প্ল্যাটফর্ম ও সম্পূর্ণ ফ্রি)।
- [Sublime Text](http://www.sublimetext.com) (এটি ক্রস প্ল্যাটফর্ম ও কিছু ক্ষেত্রে ফ্রি)।
- [Notepad++](https://notepad-plus-plus.org/) (উইন্ডোজ, ফ্রি)।
- [Vim](http://www.vim.org/) এবং [Emacs](https://www.gnu.org/software/emacs/) ও অসাধারণ এডিটর, যদি আপনি এদের সঠিক ব্যবহার করতে জানেন।

## চলুন ঝগড়া বাদ দিয়ে কিছু কথা বলিঃ

উপরে উল্লেখিত এডিটর সমূহ আমি অথবা আমার বন্ধু যাদের আমি ভালো ডেভেলপার মনে করি, তারা অনেক দিন যাবৎ বেশ স্বাচ্ছন্দ্যে ব্যবহার করছে।

আমাদের এই বৃহৎ পৃথিবীতে আরও অনেক ভালো ভালো এডিটর আছে। আপনি আপনার পছন্দ অনুযায়ী যেকোন একটা ব্যবহার করতে পারেন।

একটি এডিটর বাছাই করা অনেক সময় আপনার প্রোজেক্ট, পূর্ব-অভিজ্ঞতা, কাজের স্বাচ্ছন্দ্য এসবের উপর নির্ভর করে।